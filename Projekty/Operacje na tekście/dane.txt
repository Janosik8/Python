k napisać artykuł
Artykuł (z łac. articulus) – to nazwa wypowiedzi pisemnej w medium drukowanym lub elektronicznym. Artykuły przybierają najczęściej postać notatki informacyjnej albo krótkiego eseju.

Służą do przekazywania wiadomości, wiedzy lub rozrywki. Są też ważnym elementem debaty publicznej (publicystyki).

Obraz przedstawiający co to jest artykuł.
Articulus (łac.) można przetłumaczyć jako „część” lub „fragment”. Termin ten, w odniesieniu do aktywności pisarskiej, funkcjonuje od 1712 r. Articulus należy rozumieć jako element większej pracy, który jest jednak niezależny od pozostałej części i dotyczy indywidualnego tematu.

Obraz przedstawiający okładkę darmowego e-booka o copywritingu.
Darmowy Poradnik
"Jak Zostać Copywriterem i Zarabiać Na Pisaniu"
Zapisz się na Newsletter, odbierz swój egzemplarz e-booka i już dziś zacznij zarabiać na pisaniu.

Imię
Adres Email
Zapisz Mnie!
Newsletter wolny od spamu. W każdej chwili możesz się wypisać.

Z czego składa się artykuł
Artykuł (teoretycznie) jest bardzo luźną formą literacką. W podręcznikach przeczytasz, że taki tekst powinien składać się z następujących po sobie: tytułu, wstępu, rozwinięcia i zakończenia.

Wykres przedstawiający podstawową kompozycję artykułu.
Taka kompozycja prawdopodobnie wystarczy, żeby zaliczyć sprawdzian z języka polskiego – jednak gdy myślisz o pisaniu poważniej – to zdecydowanie za mało.

Musisz mieć świadomość, że w praktyce wykształcono szereg reguł, od których przestrzegania zależy, czy Twój artykuł zostanie uznany za „dobry”.

Schemat dobrych artykułów wygląda następująco:

Schemat przedstawiający konstrukcję dobrego artykułu.
Jesteś trochę zaskoczony?

Za chwilę dowiesz się dokładnie, skąd wynika to całe zamieszanie.

Przykład artykułu
Jednak w pierwszej kolejności przyjrzyjmy się przykładowi poprawnej kompozycji krótkiego artykułu internetowego. Do graficznego wyodrębnienia poszczególnych elementów tekstu wykorzystamy śródtytuły:

Co jest najważniejsze w artykułach (tytuł)



Zastanawiałeś się kiedyś, dlaczego część artykułów wzbudza powszechny podziw, a część zostaje kompletnie zignorowana? Chciałbyś dotrzeć ze swoją twórczością do szerszego grona czytelników? Z tego tekstu dowiesz się, co jest najważniejsze w artykułach. (lead)



Najważniejszy element artykułu (śródtytuł)



Najważniejszym elementem artykułu jest prawidłowa kompozycja. To efekt nawyków czytelniczych w mediach publikujących artykuły. Większość odbiorców, przed rozpoczęciem właściwego czytania, pobieżnie „skanuje” tekst i ocenia, czy jego zawartość odpowiada ich potrzebom. Jeżeli popełnisz rażące błędy kompozycyjne – czytelnik wybierze inny tekst. (zakończenie)



Dlaczego niektóre artykuły to porażka (śródtytuł)



Wielu autorów zastanawia się, dlaczego nikt nie czyta ich artykułów. Niektórzy uważają, że źródłem niepowodzeń jest brak talentu lub źle dobrana tematyka tekstu. Prawda jest zupełnie inna. (wstęp)



Przyczyny niepowodzenia artykułu (śródtytuł)



Jakob Nielsen przeprowadzili w latach 90. szereg badań, z których wynika, że 80% czytelników prasy przed przystąpieniem do czytania dokonuje oceny elementów kompozycyjnych artykułu. Większość z nich podejmuje decyzję o zapoznaniu się z dalszą treścią na podstawie tytułu, pierwszych kilku zdań tekstu oraz nagłówków. Nielsen wskazuje, że zła konstrukcja tych obszarów to podstawowa przyczyna niepowodzenia artykułu. (rozwinięcie)

            Opanuj Potęgę Słów | Kurs Copywritingu Od Podstaw | CertyfikatObraz przedstawiający, jak wygląda kurs copywritingu.

Elementy artykułu
Powyższy sposób kompozycji to wynik nieustannej walki autorów o uwagę czytelnika.

Dokładnie tak! Media publikujące artykuły „czyta się” szybko i nieuważnie. Jeżeli w ogóle możemy uznać, że się je „czyta”. Odpowiednim określeniem byłoby raczej „przegląda się”. Taki już jest ich charakter.

Nie wiem, czy regularnie zdarza Ci się zapoznanie z pełną treścią strony internetowej lub gazety. Mi na pewno nie. I przytłaczającej większości odbiorców też. Pamiętaj o tym w trakcie komponowania swoich tekstów.

1) Tytuł artykułu
Obraz przedstawiający jak napisać tytuł artykułu.
Zacznijmy od tytułu. Wiesz już, że artykuł, ze swojej definicji, jest częścią większej pracy (np. gazety, magazynu, strony internetowej). W tej sytuacji tytuł stanowi strategiczne miejsce, od którego zależy powodzenie Twojego utworu.

Niemal każdy czytelnik ocenia tematykę artykułu przede wszystkim na podstawie tytułu. Jeżeli nie dowie się, czego dotyczy ten konkretny „fragment” pracy, nie będzie miał żadnych powodów, aby poświęcić mu nieco swojego czasu. Po prostu – przejdzie do następnej strony lub kliknie w inny link.

Istnieje mnóstwo skutecznych technik kompozycji tytułu. Wybór prawidłowej z nich zależy przede wszystkim od medium, w którym planujesz działać. Inaczej tworzy się tytuł artykułu naukowego, inaczej informacyjnego, a jeszcze inaczej tytuł artykułu na internetowy serwis plotkarski.

Ogólna reguła jest natomiast dosyć prosta – musisz w kilku słowach (najlepiej od 3 do 7) określić tematykę tekstu i zdobyć zainteresowanie odbiorcy.